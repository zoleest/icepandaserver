<p>
	"...
	- Ennek az egésznek semmi értelme! - Szólalt fel Jodie, miután hosszas keresés árán sem találta meg a számára szükséges kötetet. - Egyszerűen nem létezik, hogy egy ilyen apokaliptikus történés után megmaradjon bármi is a könyvek eredeti gyűjteményéből. Marhaság egyszerűen. Már átnyálaztam a katalógust legalább hatszor, és semmi nyoma annak a kötetnek, amit keresünk... Jobb lenne elkönyvelni, hogy soha többé nem kerül elő.<br />
	<br />
	Hayato csak bámult maga elé, és belegondolni sem mert abba, hogy a számára oly fontos könyvek örökre elveszhettek. - Nem! - szólalt meg - Nem adhatjuk fel! Érted? Nem adhatjuk fel! Legalább is én nem. - majd arrébb tolta a létrát, amin Jodie állt, aki ennek következtében majdnem lezakózott róla, de mivel sikeresen megkapaszkodott az egyik polc szélében, így vissza tudott állni stabil állapotába.<br />
	<br />
	- Annak a világnak ami volt már vége. - Mászott le a létráról, és szembe állt Hayatoval - Fel kellene ismerned, hogy mikor van valaminek vége, és tovább kellene lépni.<br />
	<br />
	- Valami véget ért... Valami fáj... Halott virágok illatát nyögik a fák... - dúdolgatta Hayato, miközben az ablakhoz lépett, és kitekintett rajta. - Ez az egész az én birodalam volt. Az egész! - majd sóhajtott egyet - Legyek boldog azzal, hogy páran túléltük, és hogy minden hiába volt egész életemben? - kezét a kardja markolatára tette, majd óvatosan leemelte az övéről. Szemmagasságba emelve fegyverét, megnyomta annak kapcsolóját, de semmi nem történt. Semmi sem, mint az elmúlt években minden alkalommal. - Talán ha Ren itt lett volna... Vagy Byakuran... - morfondírozott - nem, nekem kellett volna erősebbnek lennem. - Nyitotta ki az ablakot, majd nagy levegőt vett, és kiordított - A KURVA ÉLETBE! - majd megrázta fejét, és bezárta az ablakot. - Lemegyek enni, velem tartasz? - Fordult Jodie felé. - Mondanám, hogy meghívlak, de még mindig nincs egy fillérem sem - kommentálta, reménykedve, hogy a lány meghívja ismét (mint az elmúlt év bármelyik napján).<br />
	<br />
	- Tisztellek, amiért ilyen hajthatatlan vagy, de meg kellene tanulnod néha alkalmazkodni a körülményekhez. - Állt meg mellette a lány. - Elmehetnél te is dolgozni, már a város háromnegyede újjá lett építve, rengeteg munkalehetőség van.<br />
	<br />
	- És szerinted én alkalmas lennék bármelyikre is? Én egy harcos vagyok, nem taxis... vagy boltos... Mondjuk - Jodiera pillantott - stricinek még elmehetnék. Vagy személyi edzőnek... ugyanaz, mindkettő lányokat futtat... - Azzal kiléptek a könyvtár ajtaján.<br />
	<br />
	- Mit szólnál mondjuk a színészethez? Vagy elmehetnél riporternek... Vagy zenéhetnél, szerintem hamar befutnál, a megfelelő marketinggel.<br />
	<br />
	- Én vagyok a Hayato, akinek a haja... - neveti el magát kínjában - Joel is éhen halt, pedig világhírű DJ volt. - felnézett az egyik épület tetején látható hirdetőtáblára, amin a épp a profi birkózásra hívták fel az emberek figyelmét - legyek pankrátor? - gondolkozott el egy pillanatra, majd rájött, hogy már nem képes rá - az erőm nélkül az sem menne...<br />
	<br />
	- Miért nem próbálsz meg valami online foglalkozást? Biztosan találnál valamit ami tetszene.<br />
	<br />
	- Tudod, hogy nem vagyok jártas benne... - majd hirtelen a lányra nézett - a déli szektor érintetlenül maradt, ugye?<br />
	<br />
	- Igen, de le van zárva, miért?<br />
	<br />
	- Azt hiszem tudom mi lesz az én dolgom! - Vigyorodott el. - De csak egy reggeli után! Az utolsó fizet! - szinte futva hagyta ott a lányt a pékségbe vezető úton.<br />
	<br />
	- Ne mondjam el neki? - nézett fel a levegőbe a lány, majd bólintott - rendben, tartom a számat. - Mondta a semmibe, és folytatta útját a fiút követve. ..."</p>
