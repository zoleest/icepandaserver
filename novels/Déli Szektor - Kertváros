<p>
	"...A laktótelepről haza tartva Hayato áthaladt a szektor kertvárosán, ahogy odafel menet is. Ahogy közelebb ért a felborult kocsihoz, és a mellette található házhoz, ismét megpróbálkozott az autó helyreállításával, ám továbbra sem járt sikerrel, így úgy döntött, megpróbál a ház garázsában keresni valami eszközt, vagy ne add isten, egy járművet, amivel haza juthat. Belépett a házba, hogy megkeresse a garázsba vezető ajtót, majd hirtelen furcsa megérzése támadt, mivel túl ismerősnek tűnt neki az épület belső tere, mintha járt volna már itt valamikor. Körbenézett, így azonnal meglátta a kitárt ajtóval várakozó hálószobát, és akarva - akaratlanul arrafelé vette az irányt, mivel érzékei azt súgták, hogy valami várja odabent. A szobában az ággyal szemben egy komód volt található, melynek tetején egy apró kis dobozkában ékszerek voltak tárolva.<br />
	<br />
	- Hát, ezek sajnos nem az én stílusom. - célzott magának arra, hogy ezek mind női ékszerek voltak, ám hirtelen a doboz legalján egy érdekes formájú kristályt talált, egy nyakláncra fűzve. Azonnal felismerte, hogy ez a kristály pont ugyanaz, ami a kardjában is található, csupán érintetlen még (képletesen értve, hogy egy HOPE felirat volt gravírozva az egyik oldalára. Hatalmas vigyor kerekedett az arcán, és azonnal a tenyerébe vette a kristályt, majd a másik kezével koncentrálni kezdte az energiát felé. - Kérlek, működj! - mondta maga elé suttogva, de sajnos semmi sem történt. Csalódottan vette nyakába a kristályt, majd a garázsba vette az útját, ahol nem talált csak egy kerékpárt, amit lassan meg is evett már a rozsda.</p>
<p>
	- Igaz, hogy tekerni akartam, de nem igazán így értettem. - beszélt a plafon felé, mintha csak Istenhez szólt volna, majd felnyitotta a garázs ajtaját, és hazafelé vette a kerékpárral az irányt. Miközben tekert, folyamatosan a krisfályon járt az esze, így azt sem vette észre, hogy valami követi tisztes távolságból őt. Ahogy a kerítéshez ért, körbe nézett, és nyugtázta magában, hogy a szektorban úgy sincs semmi, ami kijuthatna onnan, így nem is foglalkozott a tátongó lyukkal különösebben, majd felhívta Jodiet, hogy találkozzanak a Parkban a Keleti szektorban, amire a lány vállatvonva igent mondott a vonal túloldalán.<br />
	<br />
	- Bezzeg ha randira hívnálak, nem adnád ilyen könnyen magad, mi? - viccelődött a telefonban a lánynak.<br />
	<br />
	- Sosem tudod meg, ha nem próbálod meg. De igazad van, tényleg nem.<br />
	<br />
	- Akkor a parkban fél óra múlva. Lehetőleg kocsival gyere, már fáj a hátsóm. És nem azért mert randim volt este.<br />
	<br />
	A lány fejét fogva megígérte, hogy járművel megy, amivel - már megint - hazacipelheti Hayatot. Néha igazán úgy érzi, hogy&nbsp; kihasználja a srác a jóindulatát, de hát ő ilyen..."</p>
